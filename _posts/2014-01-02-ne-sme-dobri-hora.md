---
layout: post
title: "не сме добри хора"
description: "не сме добри хора не се обаждаме на майките си нямаме време за братята си не ходим на гробовете на бащите си"
date: 2015-01-02 10:00
---
не сме добри хора  
не се обаждаме на майките си  
нямаме време за братята си  
не ходим на гробовете на бащите си   
и така ги оставяме да бъдат заден двор на бурени и смърдящи  
бездомни всякакви  
не сме добри хора  
не общуваме с тези, които ни развиват  
а само с тези, които ни забавляват  
ценим телефоните повече от времето си  
не сме добри хора  
колебаем се постоянно  
забравяме на минутата  
правим се на някой друг  
и оставяме компютъра включен, за да ни събуди звукът от   
съобщение с нищо незначещи думи от  
онези, които дори вече не обичаме  
не сме добри хора  
играчките ни са по-скъпи от децата на съседите  
правим се само, правим се, че е важно  
не сме добри хора  
а така ни се иска  