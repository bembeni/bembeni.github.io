---
layout: post
title: "предпочитам да греша"
description: "предпочитам да греша наднорменото ми тегло е лой от красиви истини"
date: 2015-01-07 10:00
---
предпочитам да греша  
наднорменото ми тегло е лой от красиви истини  
далеч по-трудно е да мислиш  
да се осмелиш да изгубиш приятели  
да си позволиш да не те харесват  
да не знаеш какво да кажеш  
всяка дума да среща съпротива  
далеч по-лесно е да си на заплата  
дори при собствената си съвест    
толкова е хубаво винаги да си съгласен със себе си  
красивичко, чистичко, светличко  
обичам приятелите си  
макар да не зная как ще погледна някои от тях в очите  
поне съм убедена  
имат очи  
твърде е лесно да си много добър, известен, обичан в България   
достатъчно е да знаеш какво се търси  
виж, много по-трудно е  
да си себе си  
това изисква  
години работа  
пот от тази, която смърди  
а не е само бисер през челото  
риск, съвсем видим и ясен, да си ничий никому  
и дори да си враг  
без да бъдеш неприятел  
мъчно е да грешиш  
затова толкова силно обичам приятелите, за които   
моите думи и действия  
не са футболен мач между нашите и лошите   
затова