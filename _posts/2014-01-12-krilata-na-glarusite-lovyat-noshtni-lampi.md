---
layout: post
title: "крилата на гларусите ловят нощни лампи"
description: "крилата на гларусите ловят нощни лампи неспокойни звезди крачат насам-натам из небето"
date: 2015-01-12 10:00
---
крилата на гларусите ловят нощни лампи   
неспокойни звезди крачат насам-натам из небето   
тук ме посреща топлотата на гласа ти в слушалката   
светлини, които не пречат на тъмното  
вятър за лицето, парно за измръзналите крайници   
смехът на момичетата по улицата  
(заглушител на клюките на токчетата им)  
исках да напиша какво е в мен  
а излезе само това ---  
ъгълче нощ,  
бродирано с град