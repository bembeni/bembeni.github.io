---
layout: post
title: "София – хиляда стъпки на място в очакване"
description: "София – хиляда стъпки на място в очакване София – минало време в минало време София"
date: 2015-01-22 10:00
---
София --- хиляда стъпки на място в очакване   
София --- минало време в минало време   
София, чакаща милувките на колене и длани   
хлъзгава под листата и снощния сняг  
София --- банките са повече от новородените   
София --- два лева и оранжев ключ в джоба   
София --- само минавам оттук  
София --- всички заминаха  
София живее далеч от повечето си изследователи   
още по-далеч от всички властимащи  
София през зъби  
София на несъбраните дългове  
София --- мраморни прашни плочи с антифашисти   
и молекулярни биолози  
София нежно подсеща, че ще вали  
София --- проблемите изникват като бариери   
понякога току между краката ни  
София  
мигнала на снимката   
или все гледа другаде