---
layout: post
title: "през лятото умирате"
description: "през лятото умирате (а татко умря през май, но панихидите всичките бяха лятно време)"
date: 2015-02-06 10:00
---
през лятото умирате  
(а татко умря през май, но панихидите всичките бяха лятно време)   
през лятото умирате, които  
оставяте следи след себе си  
през лятото, което се разтяга  
прегръща календара и е август  
един такъв горещ и вечен август  
и колкото и да откъсвам  
листа от календара  
август е