---
layout: post
title: "имам питане"
description: "имам питане кой ремонтира поправимите романтици пред кой нотариус се подписват заклетите пушачи има ли дупки по бронята на иронията"
date: 2015-02-14 10:00
---
**имам питане**

кой ремонтира поправимите романтици  
пред кой нотариус се подписват заклетите пушачи  
има ли дупки по бронята на иронията  
и коя от двете --- нейната или тази на вярата --- е made in china   
просветният мрак не е ли бракуван още на поточната линия   
медът облагородява ли вкуса на лютата зима  
коя е все тая  
ще ми платите ли оценимата помощ  
мечката в скайп  
от кой пол е  
и  
къде оставих  
тапите за сърце